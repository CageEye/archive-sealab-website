---
templateKey: blog-post
title: 'BlueThink™ GO: Fra intern værside til kommersielt mobilt kontrollrom'
heading: 'BlueThink™ GO: Fra intern værside til kommersielt mobilt kontrollrom'
date: 2019-12-17T15:04:10.000Z
description: >-
  SEALAB gründerne Oscar og Milan Marković har aner fra Gjæsingen og har derfor
  søkt tilbake til røttene i Froan når selskapet skal utvikle ny
  havromsteknologi. Der har de etablert SEALAB Ocean Space Senter som benyttes
  til testing og utvikling av ny teknologi. 
featuredpost: true
featuredimage: /img/tablet-holding-portrait.jpg
---
Blant annet ble forgjengeren til BlueThink™ GO født der; Froan.live, en nettside som ga fjerntilgang til data fra en værstasjon installert på stedet. Opprinnelig var siden ment for intern bruk og data som badetemperatur ble derfor vist.

Det tok ikke lang tid før flere fant den interne, men åpne nettsiden interessant. Både fiskere, mannskap på fraktebåter og havbruksfolk i området viste seg å benytte løsningen mye. Vi skjønte raskt at vi satt på en tjeneste som kunne bli veldig stor og som skilte seg vesentlig fra andre løsninger som ved første øyekast kunne ligne på vår teknologi, sier Milan. [BlueThink™ GO, oppdretternes mobile kontrollrom,](https://www.sealab.no/bluethink-go "BlueThink GO produktside") ble med dette som utgangspunkt, skapt. 

## Skreddersydd domene for alle oppdrettsanlegg i Norge

Derfra begynte ballen å rulle, raskt. Samtidig som ny funksjonalitet ble utviklet og implementert i tjenesten, ble hele 1012 internettdomener kjøpt opp. Disse basert på lokasjonsnavn til anlegg i Norge med tillatelse til å drive oppdrett av laks eller ørret i sjø. Samtlige oppdrettsanlegg i Norge vil nå bli tilbudt et mobilt kontrollrom med skreddersydd domenenavn.

BlueThink™ GO er tilgjengelig når og hvor du selv måtte ønske, uavhengig av plattform. Oppdrettere som allerede har tatt tjenesten i bruk har gitt gode tilbakemeldinger så langt, og veien for å få tjenesten opp å stå for en ny kunde er ikke lang. Med ferdigkjøpte domener er det lagt til rette for at dette kan gjøre på bare noen få timer.

Tjenesten utvikles fortløpende, og allerede på nyåret vil ytterligere funksjonalitet være på plass. 

Les også:

* Sealab filmer laks i merdene. Nå vil Milan Markovic og sønnen Oscar også få laksen på nett. ([Finansavisen.no](https://finansavisen.no/nyheter/teknologi/2019/12/11/7481335/sealab-filmer-laks-i-merdene.-na-vil-milan-markovic-og-sonnen-oscar-ogsa-fa-laksen-pa-nett "Finansavisen artikkel om SEALAB"))
* Derfor har SEALAB investert i over tusen internettdomener ([ilaks.no](https://ilaks.no/derfor-har-sealab-investert-i-over-tusen-internettdomener/ "iLaks artikkel om SEALAB"))
